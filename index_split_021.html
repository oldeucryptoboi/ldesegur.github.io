<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Grammatica della fantasia</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p id="filepos127337" class="calibre_1"><span class="calibre2"><tt class="calibre1"><span class="bold">18. LE FIABE A ROVESCIO</span></tt></span></p><p class="calibre_4"><tt class="calibre1"> </tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Una variante del gioco di sbagliare le storie consiste in un premeditato e più organico rovesciamento del tema fiabesco.</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«Cappuccetto Rosso è cattivo e il lupo è buono...</tt></p><p class="calibre_3"><tt class="calibre1">Pollicino vuol scappare di casa con i fratelli, abbandonando i poveri genitori: i quali però hanno l'accortezza di fargli un buco nella tasca prima di riempirgliela di riso, che poi si sparge sul sentiero della fuga. Come nella storia vera, ma vista allo specchio, dove la destra diventa la sinistra...</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Cenerentola è una poco di buono che fa disperare la paziente matrigna e ruba il fidanzato alle pie sorellastre...</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Biancaneve incontra nel bosco, dov'è più fitto e nero, non già sette nanetti, ma sette giganti: sarà la loro mascotte nelle loro imprese banditesche...»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">La tecnica dell'errore si dà così un pensiero guida, un progetto di disegno. Il prodotto risulterà parzialmente o totalmente inedito a seconda che il «rovesciamento»sia stato applicato ad uno solo o a tutti gli elementi della fiaba data.</tt></p><p class="calibre_3"><tt class="calibre1">Per «rovesciamento» possiamo anche ottenere, anziché una parodia della fiaba, la situazione di partenza di un racconto libero di svilupparsi autonomamente in altre direzioni.</tt></p><p class="calibre_3"><tt class="calibre1">Un bambino di quarta elementare particolarmente creativo, invece di applicare la tecnica del rovesciamento a una fiaba, è scantonato nella storia vera e propria, o nella leggenda storica: Remo uccide Romolo, la nuova città non si chiama Roma ma Rema, e i suoi abitanti sono antichi Remani. Così ribattezzati non fanno più paura, fanno ridere. Annibale li batte e diventa imperatore Remano. Eccetera.</tt></p><p class="calibre_3"><tt class="calibre1">L'esercizio non ha alcun valore storico perché, come tutti dicono, la storia non si fa con i «se». Inoltre, più che del Borjes, tiene del Voltaire. E' possibile che il suo risultato più apprezzabile, anche se involontario, sia quello di mettere in burletta il modo, o la stessa pretesa, di insegnare la storia romana ai bambini delle elementari.</tt></p><div class="mbp_pagebreak" id="calibre_pb_40"></div>
</body></html>
