<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Grammatica della fantasia</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p id="filepos56656" class="calibre_1"><span class="calibre2"><tt class="calibre1"><span class="bold">6. CHE COSA SUCCEDEREBBE SE...</span></tt></span></p><p class="calibre_4"><tt class="calibre1"> </tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«Le ipotesi - ha scritto Novalis - sono reti: tu getti la rete e qualcosa prima o poi ci trovi».</tt></p><p class="calibre_3"><tt class="calibre1">Ecco subito un esempio illustre: "Che cosa succederebbe se un uomo si svegliasse trasformato in un immondo scarafaggio? Alla domanda ha risposto da par suo Franz Kafka nel racconto "Metamorfosi". Non dico che quel racconto sia nato da quella precisa domanda, ma la sua forma è sicuramente quella dello sviluppo fino alle conseguenze più tragiche di un'ipotesi del tutto fantastica. All'interno di quell'ipotesi tutto diventa logico e umano, si carica di significati aperti a diverse interpretazioni, il simbolo vive di vita autonoma e sono molte le realtà cui si adatta.</tt></p><p class="calibre_3"><tt class="calibre1">Quella delle «ipotesi fantastiche» è una tecnica semplicissima. La sua forma è appunto quella della domanda: "Che cosa succederebbe se..."</tt></p><p class="calibre_3"><tt class="calibre1">Per formulare la domanda si scelgono a caso un soggetto e un predicato. La loro unione fornirà l'ipotesi su cui lavorare.</tt></p><p class="calibre_3"><tt class="calibre1">Sia il soggetto «Reggio Emilia» e il predicato «volare»: "Che cosa succederebbe se la città di Reggio Emilia si mettesse a volare?"</tt></p><p class="calibre_3"><tt class="calibre1">Sia il soggetto «Milano» e il predicato «circondato dal mare»: "Che cosa succederebbe se improvvisamente Milano si trovasse circondata dal mare?"</tt></p><p class="calibre_3"><tt class="calibre1">Ecco due situazioni all'interno delle quali gli avvenimenti narrativi si moltiplicano spontaneamente all'infinito. Possiamo, per accumulare materiale provvisorio, immaginare le reazioni di persone diverse alla straordinaria novità, gli incidenti di ogni genere cui dà luogo, le discussioni che sorgono. Una storia corale, alla maniera dell'ultimo Palazzeschi. Possiamo sceglierci un protagonista, per esempio un bambino, e far ruotare intorno a lui l'avventura, come una giostra di imprevisti.</tt></p><p class="calibre_3"><tt class="calibre1">Ho notato che i bambini di campagna, davanti a un tema del genere, attribuiscono la prima scoperta della novità al fornaio del paese: perché è lui che si alza prima di tutti, anche prima del campanaro che deve suonare per la Messa. In città è una guardia notturna a compiere la scoperta e, secondo che i ragazzi propendano per il civismo o per gli affetti familiari, avverte il sindaco oppure la moglie.</tt></p><p class="calibre_3"><tt class="calibre1">I bambini di città sono quasi costretti a far agire personaggi sconosciuti. Più fortunati, i bambini di campagna non sono costretti a pensare a un generico «fornaio», ma pensano subito al fornaio Giuseppe - (questo nome e per me un nome obbligato: mio padre faceva il fornaio e si chiamava Giuseppe) - e questo li aiuta immediatamente a introdurre nella storia le persone che conoscono, i parenti, gli amici. Il gioco è subito più divertente.</tt></p><p class="calibre_3"><tt class="calibre1">Negli articoli pubblicati in «Paese Sera» e già citati, formulavo le seguenti domande:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«- Che cosa succederebbe se la Sicilia perdesse i bottoni?</tt></p><p class="calibre_3"><tt class="calibre1">- Che cosa succederebbe se un coccodrillo bussasse alla vostra porta chiedendovi un po' di rosmarino?</tt></p><p class="calibre_3"><tt class="calibre1">- Che cosa succederebbe se il vostro ascensore precipitasse al centro della terra o schizzasse sulla luna?»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Solo questo terzo tema mi è diventato, in seguito, una storia vera e propria, protagonista il garzone di un bar.</tt></p><p class="calibre_3"><tt class="calibre1">Anche con i bambini accade che il divertimento maggiore si riveli nel formulare le domande più buffe e sorprendenti: proprio perché il lavoro successivo, cioè lo svolgimento del tema, non è che applicazione e sviluppo di una scoperta già avvenuta, a meno che esso si presti - coinvolgendo l'esperienza personale del bambino, il suo ambiente, la sua comunità - a un intervento diretto, a un approccio insolito ad una realtà già carica, per lui, di significato.</tt></p><p class="calibre_3"><tt class="calibre1">Di recente, in una scuola media, abbiamo formulato insieme, io e i ragazzi, questa domanda: "Che cosa succederebbe se un coccodrillo si presentasse a «Rischiatutto»?"</tt></p><p class="calibre_3"><tt class="calibre1">Essa si è rivelata molto produttiva. E' stato come scoprire un nuovo punto di vista per guardare la T.V. e per giudicare la propria esperienza della televisione. Ne sono saltate fuori delle buone, a cominciare dal colloquio tra il coccodrillo che chiede di essere ammesso al quiz come specialista in ittiologia e gli sbalorditi funzionari di viale Mazzini. Nelle gare propriamente dette il coccodrillo si è rivelato imbattibile. Ad ogni raddoppio si mangiava un concorrente, senza nemmeno ricordarsi poi di piangere. Alla fine si mangiava anche Mike Bongiorno, ma era divorato a sua volta dalla valletta Sabina, di cui quei ragazzi erano ferventi ammiratori, e dunque la volevano vittoriosa ad ogni costo.</tt></p><p class="calibre_3"><tt class="calibre1">Ho poi riscritto la storia, per comprenderla nel mio libro "Novelle fatte a macchina", con notevoli varianti. Nella mia storia il coccodrillo è un esperto in cacca di gatti: materia fecale, se si vuole, ma più efficace nel conferire alla storia una funzione demitizzante. Nel finale Sabina non mangia il coccodrillo, ma lo costringe a risputar fuori le sue vittime, in ordine inverso a quello in cui sono state inghiottite.</tt></p><p class="calibre_3"><tt class="calibre1">Non siamo più nel nonsenso, mi pare. Siamo, nel modo più evidente, all'uso della fantasia per stabilire un rapporto attivo con il reale.</tt></p><p class="calibre_3"><tt class="calibre1">Il mondo si può guardare a altezza d'uomo, ma anche dall'alto di una nuvola (con gli aeroplani è facile). Nella realtà si può entrare dalla porta principale o infilarvisi - è più divertente - da un finestrino.</tt></p><div class="mbp_pagebreak" id="calibre_pb_16"></div>
</body></html>
