<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Grammatica della fantasia</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p id="filepos94724" class="calibre_1"><span class="calibre2"><tt class="calibre1"><span class="bold">12. COSTRUZIONE DI UN «LIMERICK»</span></tt></span></p><p class="calibre_4"><tt class="calibre1"> </tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Il «Limerick» è un genere organizzato e codificato - e inglese - di nonsenso. Sono famosi quelli di Edward Lear. Eccone uno nella traduzione di Carlo Izzo (Lear, "Il libro dei nonsense", Einaudi, Torino 1970):</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«C'era un vecchio di palude</tt></p><p class="calibre_3"><tt class="calibre1">di natura futile e rude</tt></p><p class="calibre_3"><tt class="calibre1">seduto su un rocchio</tt></p><p class="calibre_3"><tt class="calibre1">cantava stornelli a un ranocchio</tt></p><p class="calibre_3"><tt class="calibre1">quel didattico vecchio di palude.»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Con pochissime varianti, tutte autorizzate, i «limericks» ricalcano da sempre la stessa struttura, che è stata analizzata con grande precisione dai semiologi sovietici Civian e Segal (in italiano nel volume "I sistemi di segni e lo strutturalismo sovietico», Bompiani, Milano 1969).</tt></p><p class="calibre_3"><tt class="calibre1">Il primo verso contiene l'indicazione del protagonista (il «vecchio di palude»).</tt></p><p class="calibre_3"><tt class="calibre1">Nel secondo verso è indicata la sua qualità («di natura futile e rude»).</tt></p><p class="calibre_3"><tt class="calibre1">Nel terzo e quarto verso si assiste alla realizzazione del predicato («seduto su un rocchio i cantava stornelli a un ranocchio).</tt></p><p class="calibre_3"><tt class="calibre1">Il quinto verso è riservato all'apparizione di un epiteto finale, opportunamente stravagante («quel didattico vecchio di palude»).</tt></p><p class="calibre_3"><tt class="calibre1">Alcune varianti sono in realtà forme alternative della struttura. Per esempio, al secondo verso, la qualità del personaggio può essere indicata, anziché da un semplice attributo, da un oggetto che egli possiede, o da un'azione che compie. Il terzo e quarto, anziché alla realizzazione del predicato, possono essere riservati alla reazione degli astanti. Nel quinto, il protagonista può subire rappresaglie più serie che un semplice epiteto. Vediamo un altro esempio:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«1) il protagonista:</tt></p><p class="calibre_3"><tt class="calibre1">C'era un vecchio di Granieri;</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">2) il predicato:</tt></p><p class="calibre_3"><tt class="calibre1">che camminava in punta di piedi;</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">3) e 4) la reazione degli astanti:</tt></p><p class="calibre_3"><tt class="calibre1">Ma gli dissero: Bel divertimento</tt></p><p class="calibre_3"><tt class="calibre1">incontrarti in questo momento;</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">5) epiteto finale:</tt></p><p class="calibre_3"><tt class="calibre1">o rimbambito vecchio di Granieri.»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Ricalcando questa struttura, cioè usandola come una vera e propria guida alla composizione, e rispettando la combinazione delle rime (il primo, il secondo e il quinto verso rimano tra loro; il quarto rima col terzo), possiamo comporre noi stessi un «limerick» alla maniera di Lear.</tt></p><p class="calibre_3"><tt class="calibre1">"Prima operazione": scelta del protagonista:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«1) Un signore molto piccolo di Como».</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">"Seconda operazione": indicazione di una qualità, espressa con un'azione:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«2) una volta salì in cima al Duomo».</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">"Terza operazione": realizzazione del predicato:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«3-4) e quando fu in cima era alto come prima».</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">"Quarta operazione": scelta dell'epiteto finale:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«5) quel signore micropiccolo di Como.»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Altro esempio:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«Una volta un dottore di Ferrara</tt></p><p class="calibre_3"><tt class="calibre1">voleva levare le tonsille a una zanzara</tt></p><p class="calibre_3"><tt class="calibre1">L'insetto si rivoltò</tt></p><p class="calibre_3"><tt class="calibre1">e il naso puncicò</tt></p><p class="calibre_3"><tt class="calibre1">a quel tonsillifico dottore di Ferrara.»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">In questo caso, al terzo e quarto verso ci siamo mossi nel quadro della «reazione degli astanti». Inoltre abbiamo seguito con molta libertà la struttura metrica, pur mantenendo la corrispondenza delle rime (l'ultima, come si sarà notato, è di regola una semplice ripetizione della prima). Penso che quando si tratta di costruire un nonsenso, ogni pedanteria sarebbe fuori luogo. Si ricalca la struttura del «limerick» solo perché è facile, collaudata e porta infallibilmente a un risultato, non per eseguire un compito di scuola.</tt></p><p class="calibre_3"><tt class="calibre1">I bambini riescono in breve tempo a impadronirsi della tecnica qui descritta. Particolarmente divertente, con loro, è la ricerca dell'epiteto finale, cioè di una parola di fantasia, un aggettivo inventato, con un piede nella grammatica e uno nella parodia. Molti «limericks» ne fanno a meno. Ma i bambini ci tengono.</tt></p><p class="calibre_3"><tt class="calibre1">Nell'esempio che segue:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«Un signore di nome Filiberto</tt></p><p class="calibre_3"><tt class="calibre1">amava assistere al caffè concerto</tt></p><p class="calibre_3"><tt class="calibre1">e al dolce suono di tazze e cucchiaini</tt></p><p class="calibre_3"><tt class="calibre1">mangiava trombe, tromboni e clarini</tt></p><p class="calibre_3"><tt class="calibre1">quel musicofilo signor Filiberto».</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">l'epiteto «musicofilo» non è niente di speciale. Difatti un bambino, dopo averlo ascoltato, mi fece osservare che per un mangiatore di strumenti musicali «musicofago» sarebbe stato più adatto. E aveva ragione.</tt></p><p class="calibre_3"><tt class="calibre1">Un altro osservatore, non infantile, mi ha fatto notare che i «limericks» di mia fabbricazione, pur contenendo storie passabilmente assurde, non sono dei veri e propri «nonsenses». Anche lui aveva ragione. Ma io non so che farci. Dipenderà dalle differenze tra la lingua inglese e la nostra. O dalla nostra, o mia, tendenza a razionalizzare.</tt></p><p class="calibre_3"><tt class="calibre1">Con i bambini, nel loro interesse, bisognerebbe stare attenti a non limitare le possibilità dell'assurdo. Non credo che abbia a scapitarne la loro formazione scientifica. Anche in matematica, del resto, ci sono le dimostrazioni «per assurdo».</tt></p><div class="mbp_pagebreak" id="calibre_pb_28"></div>
</body></html>
