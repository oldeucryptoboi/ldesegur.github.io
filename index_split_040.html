<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Grammatica della fantasia</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p id="filepos285481" class="calibre_1"><span class="calibre2"><tt class="calibre1"><span class="bold">37. LA MATEMATICA DELLE STORIE</span></tt></span></p><p class="calibre_4"><tt class="calibre1"> </tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">La famosa novella del "Brutto anatroccolo" di Andersen - cioè del cigno capitato per errore in un branco di anatre - può essere tradotta in termini matematici nell'«avventura di un elemento A, capitato per errore nell'insieme degli elementi B, che non trova pace fino a quando non rientra nel suo insieme naturale, quello degli elementi A...»</tt></p><p class="calibre_3"><tt class="calibre1">Il fatto che Andersen non abbia potuto pensarla in termini di insiemistica non ha importanza. Che probabilmente non lo abbia nemmeno sfiorato il sospetto di star giocando con le classificazioni di Linneo, a lui pur note, non conta nulla. Egli aveva in mente ben altro: soprattutto una parabola della sua stessa vita, da «brutto anatroccolo» a cigno di Danimarca. Ma la mente è una sola e non c'è angolo di essa che possa rimanere estraneo ai movimenti e all'attività mentale, comunque intenzionata. La novella, a sua insaputa, è anche un esercizio di logica. Ed è difficile rintracciare un confine tra le operazioni della logica fantastica e quelle della logica senza aggettivi.</tt></p><p class="calibre_3"><tt class="calibre1">Così il bambino che ascolta o legge la novella, passando dalla tenerezza all'entusiasmo, e scoprendo nel destino del «brutto anatroccolo» una sicura promessa di trionfo, non può accorgersi del fatto che la novella stampa nella sua mente l'embrione di una struttura logica: ma il fatto rimane.</tt></p><p class="calibre_3"><tt class="calibre1">Ora la domanda è questa: è lecito battere il percorso inverso, partire da un ragionamento per trovare una favola, utilizzare una struttura logica per un'invenzione della fantasia? Io credo di sì.</tt></p><p class="calibre_3"><tt class="calibre1">Se racconto ai bambini la storia di un pulcino smarrito che va in cerca della mamma e dapprima crede di riconoscerla in un gatto («- Mamma! - Miao, pussa via o ti mangio!»), poi in una mucca, in una motocicletta, in un trattore... e infine incontra la chioccia che lo stava cercando e che sfoga su di lui la sua ansia in quattro scapaccioni (ricevuti, per una volta, con beatitudine), io mi ricollego fondamentalmente ad uno dei loro bisogni profondi, che è quello di avere in ogni momento la sicurezza di ritrovare la madre; faccio rivivere loro, prima dello scioglimento consolante, la tensione con cui spesso hanno temuto e temono di perdere i genitori; tocco certi meccanismi del riso; ma al tempo stesso metto in moto nella loro mente un processo essenziale alla fabbricazione di strumenti conoscitivi. Ascoltando, essi si esercitano a classificare, a costruire insiemi possibili, a escludere insiemi impossibili di animali e di oggetti. immaginazione e ragionamento, nel loro ascolto, fanno tutt'uno e noi non siamo in grado di predire se ciò che resterà in loro durevolmente, a storia finita, sarà una certa emozione o un certo atteggiamento verso il reale.</tt></p><p class="calibre_3"><tt class="calibre1">Un'altra storia da raccontare al bambino, in quest'ordine di idee, è quella che io intitolerei "Il gioco del «chi sono io»".</tt></p><p class="calibre_3"><tt class="calibre1">Un bambino domanda alla madre: - Chi sono io? - Sei mio figlio, - risponde la madre. Alla stessa domanda, persone diverse daranno risposte diverse: «tu sei mio nipote», dirà il nonno; «mio fratello», dirà il fratello; «un pedone», «un ciclista», dirà il vigile; «il mio amico», dirà l'amico... L'esplorazione degli insiemi di cui fa parte è per il bambino un'avventura eccitante. Egli scopre di essere figlio, nipote, fratello, amico, pedone, ciclista, lettore, scolaro, calciatore: scopre, cioè, i suoi molteplici legami col mondo. L'operazione fondamentale che egli compie è di ordine logico. L'emozione ne costituisce un rafforzamento.</tt></p><p class="calibre_3"><tt class="calibre1">Conosco maestri che inventano, e aiutano i bambini ad inventare, bellissime storie manovrando i «blocchi logici», i materiali strutturati per l'aritmetica, i gettoni per l'insiemistica, personificandoli, attribuendo loro ruoli fantastici: questo non è «un altro modo» di fare insiemistica, in opposizione al modo operativo-manuale che questo insegnamento esige nelle prime classi. E' sempre lo stesso modo, ma arricchito di significati. Si trova impiego così non solo alla capacità del bambino di «capire con le mani» ma anche a quella, ugualmente preziosa, di «capire con la fantasia».</tt></p><p class="calibre_3"><tt class="calibre1">In fondo, poi, la storia del Triangolo Blu che cerca la sua casa tra i Quadrati Rossi, i Triangoli Gialli, i Cerchi Verdi, eccetera, è ancora la storia del "Brutto anatroccolo", ma ricreata da capo, reinventata e rivissuta con un di più di emozione che le conferisce una colorazione personale.</tt></p><p class="calibre_3"><tt class="calibre1">Un'operazione mentale più difficile è quella che porta a capire che «"a" più "b" è uguale a "b" più "a"». Non tutti i bambini ci arrivano prima dei sei anni.</tt></p><p class="calibre_3"><tt class="calibre1">Il direttore didattico Giacomo Santucci, di Perugia domanda regolarmente agli scolari di prima classe: - Tu hai un fratello? - Sì. - E tuo fratello ha un fratello? - No, è la bellissima e recisa risposta, nove volte su dieci. Può essere che a questi bambini non siano state raccontate in numero sufficiente storie magiche in cui la bacchetta della fata, o uno scongiuro del mago, possono produrre con la stessa facilità certe operazioni e le operazioni contrarie: mutare un uomo in topo e un topo di ritorno in uomo. Storie del genere possono benissimo (e mettiamoci pure un «fra l'altro», per non indurre in equivoci) aiutare la mente a fabbricarsi lo strumento della reversibilità.</tt></p><p class="calibre_3"><tt class="calibre1">Una storia in cui un poveretto, caduto in città da chissà dove, dovendo prendere per arrivare in piazza del Duomo prima il tram numero tre e poi il tram numero uno, immagina che risparmierà un biglietto prendendo invece il tram numero quattro («tre più uno») potrà invece aiutare i bambini a distinguere tra addizioni corrette e addizioni impossibili. Prima di tutto, naturalmente, li divertirà.</tt></p><p class="calibre_3"><tt class="calibre1">Laura Conti ha raccontato nel «Giornale dei genitori» che da bambina coltivava questa immaginazione: «In un "piccolo" giardino c'è una "grande" villa, nella "grande" villa c'è una "piccola" stanza, nella "piccola" stanza c'è un "grande" giardino...» Questo gioco sulla relazione tra «grande» e «piccolo» rappresenta una prima conquista della relatività. Penso che sia molto utile inventare storie del genere, di cui siano protagoniste le relazioni-opposizioni: «piccolo-grande», «alto-basso», «magro-grasso», eccetera.</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«C'era una volta un piccolo ippopotamo. E c'era anche un grosso moscone. Il grosso moscone scherzava spesso il piccolo ippopotamo, perché era piccolo... Eccetera (fino alla scoperta che un piccolo ippopotamo è sempre più grosso di un grosso moscone).»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Si possono immaginare viaggi «verso il più piccolo» o «verso il più grande». C'è sempre un personaggio più piccolo del più piccolo personaggio. C'è sempre (la storia è di Enrica Agostinelli) una signora grassa "più grassa" di un'altra signora che si dispera perché è grassa...</tt></p><p class="calibre_3"><tt class="calibre1">Un altro esempio, per illustrare la relazione e la relatività di «poco» e «molto»:</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«Un signore aveva trenta automobili. La gente diceva: uh, "quante automobili"! ... Quel signore aveva anche trenta capelli. E la gente diceva: Ih, "che pochi capelli" ha quel signore... Finì che dovette comprarsi una parrucca. Eccetera.»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">Fondamento di ogni attività scientifica è la misurazione. Esiste un gioco per bambini che dev'essere stato inventato da un grande matematico: il gioco dei passi. Il bambino che comanda il gioco ordina ai suoi compagni, di volta in volta, di fare «tre passi da leone», «un passo da formica», «un passo da gambero», «tre passi da elefante»... Così lo spazio del gioco è continuamente misurato e rimisurato, creato e ricreato da capo secondo diverse unità di misura fantastiche.</tt></p><p class="calibre_3"><tt class="calibre1">Da questo gioco possono prendere spunto esercizi matematici molto divertenti, per scoprire «quante scarpe è lunga l'aula scolastica», «quanti cucchiai è alto Carletto», «quanti cavaturaccioli ci sono dalla tavola alla stufa» Dal gioco alla storia il passo è breve.</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">«Un bambino ha misurato, alle nove di mattina, l'ombra del pino che sta nel cortile della scuola: è "lunga trenta scarpe". Un secondo bambino, incuriosito, scende alle undici a ripetere la misurazione: l'ombra è" lunga soltanto dieci scarpe". Discussione, litigio. I due bambini vanno insieme a misurare l'ombra alle due del pomeriggio e trovano una terza misura. "Il mistero dell'ombra del pino" mi sembra un titolo adatto per una storia che può essere vissuta e raccontata insieme.»</tt></p><p class="calibre_3"><tt class="calibre1"> </tt></p><p class="calibre_3"><tt class="calibre1">La tecnica, per così dire, «esesecutiva» per inventare storie di contenuto matematico non diverge da quella che abbiamo qua e là illustrato in relazione ad altre storie. Se un personaggio si chiama «Signor Alto»,- ha nel nome il suo destino, nella sua natura le sue avventure e le sue disgrazie: basta analizzare il suo nome per dedurne i casi. Egli rappresenterà una certa unità di misura del mondo, un punto di vista speciale, che avrà vantaggi e svantaggi: vedrà più in alto di tutti, ma si romperà spesso in tanti pezzi che bisognerà pazientemente rimettere insieme... Si presterà a fare da simbolo, come ogni altro giocattolo, ogni altro personaggio. Potrà perdere per strada le sue origini matematiche, per acquistare altri significati: e bisognerà allora lasciar libera la fantasia di seguirlo fin dove si può spingere, senza imprigionarlo in uno schema della volontà e dell'intelletto. La storia, per riuscire, deve sempre essere servita con fedeltà, nella sicurezza che l'esercizio di fedeltà sarà compensato al cento per uno, come dice giustamente il Vangelo, quando raccomanda di pensare al Regno dei Cieli, perché il resto verrà da sé.</tt></p><div class="mbp_pagebreak" id="calibre_pb_78"></div>
</body></html>
